“ 16 L. A. FLORI Lu. 1. Cu. 18. α

quamquam in summa fame, tamen, ad speciem fidu-
ciae, panes ab arce jaculatus est. Et stato quodam
die per medias bostium custodias Fabium pontificem
ab arce demisit, qui sollenne sacrum in Quirinali
monte conficeret. Atque ille per media hostium tela
incolumis religionis auxilio rediit3 propitiosque deos
renuntiavit. Novissime, cum jam obsidio sua barba·
ros fatigasset, mille pondo auri recessum suum ven-
ditantes, idque ipsum per insolentiam, cum, ad iniqua
pondera addito adhuc gladio, superbe “ vae victis”
increparent, subito aggressus a tergo Camillus adeo
cecidit, ut omnia incendiorum vestigia Gallici san·
guinis inundatione deleret. Agere gratias Diis im-
mortalibus ipso tantae cladis nomine 'libetz pastorum
casas ignis ille, et flamma paupertatem Romuli abs-
condit. Incendium illud quid egit aliud, nisi ut
destinata hominum ac Deorum domicilio civitas, nou
deleta, non obruta, sed expiata potius et lustrata vi-
deatur? Igitur, post assertam a Manlio, restitutam
a Camillo Urbem, acrius etiam vehementiusque in
finitimos resurrexit. Ac primum omnium illam ipsam ’
Gallicam gentem, non contentus moenibus expulisse, .
cum per Italiam naufragia sua latius traheret, sic

persecutus est duce Camillo, ut hodie nulla Senonum

vestigia supersint. Semel apud Anienem trucidati,

cum singulari certamine Manlius aureum torquem

barbaro inter spolia detraxit: inde Torquati. Iterum

Pomptino agro, cum in simili pugna Lucius Valerius,

insidente 'galeae sacra alite adjutus, retulit spolia: et

inde Corvini. Tandem, post aliquot annos, omnes

reliquias eorum in Etruria ad lacum Vadimonis Do-

labella delevit5 ne quis exstaret [in] ea gente, quae '
incensam a se Romam urbem gloriaretur.

